{"componentChunkName":"component---src-templates-post-js","path":"/mala-dziewczynka/","result":{"data":{"contentfulPost":{"id":"a1c849e3-8d42-52e8-a188-ada2617da39b","title":"Mała dziewczynka","slug":"mala-dziewczynka","metaDescription":null,"publishDate":null,"publishDateISO":null,"tags":null,"heroImage":null,"body":{"id":"49cebcae-47f5-5313-a31e-91ae6efcff39","childMarkdownRemark":{"id":"281b5e4f-076d-5959-b472-7a74eb9db21d","timeToRead":2,"html":"<p>Znasz to uczucie gdy już wiesz czego od życia chcesz, gdy odkrywasz w sobie odwagę by żyć po swojemu w takt wewnętrzego rytmu i nagle, w ułamku sekundy wszystko co wiesz, masz, znasz, co odkryłaś i poznałaś traci znaczenie, a Ty sama znów stajesz się małą dziewczynką z całym ekwipunkiem jaki ze sobą małe dziewczynki noszą? </p>\n<p>Wczoraj z mojej przepastnej szafy wysypały mi się na głowę te wszystkie dziewczęce bibelotki, myśli, marzenia, pragnienia, błyszczące świecidełka i falbaniaste spódniczki we wzorki z koszulkami wiązanymi na ramionkach wstążeczkami. I to ukłucie w sercu, że marzyłam o czymś czego dziś nie mam. Ma to moja koleżanka z liceum ale nie ja...</p>\n<p>Oj łatwo utknąć w tych dziecięcych myślach i interpertacjach świata. Nie wiem jak to się dzieje, ale z automatu \"zapomninam\" wtedy wszystko to, czego się już nauczycłam o sobie i własnej drodze. Cudze buty wydają mi się wygodniejsze, czyjeś życie bardziej skrojone na miarę. Obcy bagaż wydaje się bliższym, lżejszym, odpowiedniejszym. I łatwo w tym uknąć. Bo dziecięce marzenia i wyobrażenia mają w sobie jakąś magię idealizowania tego, co się widzi. </p>\n<p>Moja koleżanka robi coś wielkiego. Jest znana (dziecięca wersja mnie bardzo jej tego zazdrości), jest medialna, można o niej przeczytać w lokalnej gazecie... Robi coś, co zapisze się na zawsze w historii miasta i regionu. I te piękne zdjęcia... te stylizacje... ta aura spełnienia uchwycona w kadrze. </p>\n<p>Z tyłu głowy słyszę moją towarzyszkę matczynej i pedagogicznej (nie)doli... \"i tylko włączyć spowolnione tempo jak na filmie\"... Tak, to mój wyidealizowany obraz życia. Mój, znaczy wewnętrznej małej dziewczynki. Już tyle o sobie wiem, tyle wersji siebie samej wypróbowałam, a i tak z jakąś taką nostalgią wracam do dziecięcych wyobrażeń idealnego życia. </p>\n<p>Bo wciąż wydaje mi się, że inni mają więcej, mogą wiecej, robią więcej, doświadczają więcej. Żyją lepiej, mają się lepiej, są zdolniejsi, ważniejsi. Są kimś wartym tego, by napisac o nich w gazecie. </p>\n<p>Na szczęście potrafię już dość szybko spakować dziecięcą walizkę i odprawić z kwitkiem małą dziewczynkę tam gdzie jej miejsce, do przeszłości. Miłej dla oka, bliskiej sercu, z niezwykle magiczną aurą ale przeszłości. </p>\n<p>Ostatnio doświadczyłam tego, że to nie świat muszę do czegokolwiek przekonać lecz siebie. Więc to nie w gazetach muszą o mnie pisać, wystarczy że z uważnością i uznaniem zacznę czytać historię zapisaną w moim sercu. Historię małej dziewczynki, która w śniegowych zaspach brnęła do szkoły i po drodze zgubiła swój cenny zeszyt z wierszami. Historię małej dziewczynki, która od zawsze miała silną potrzebę pokazywania innym świata w barwach, na które tylko ona zwracała uwagę i tylko ona potrafiła je dostrzec - jestem nauczycielką - moja praca to nic innego jak ukazywanie innym piękna świata, na które wielu jest niewrażliwych. Przebyłam trudną drogę do bycia mamą - mam roześmianego i rezolutnego syna. Pragnełam być żoną - dzielę życie z mężczyzną, przy którym prędko się nie znudzę życiem, bo jeszcze tyle mamy w sobie nawzajem do odkrycia, poznania, zbudowania. Pragnęłam malować świat słowami - piszę bloga, moje myśli idą w świat. Buntowałam się, upadałam, odkrywałam i chowałam, udawałam, grałam, próbowałam swoich sił w byciu kimś, kim nie byłam ale wydawało mi się, że pragnę być. Stawałam na krawędzi i dawałam sobie szansę na to, by zawrócić, spróbować raz jeszcze i jeszcze z ciągłą nadzieją, że odnajdę własną drogę. </p>\n<p>Nie pozwól, by dziecięcy bagaż, dziecięce marzenia i wyobrażenia Ciebie samej, przysłoniły Ci to, czego podczas swojej drogi nauczyłaś się o sobie. Każda z nas jest dokładnie w tym miejscu, w którym być powinna, o odpowiednim dla siebie czasie. I to od każdej z nas zależy jak widzimy siebie same, na ile uważnie czytamy własną niezwykłą historię. Bo że każda z nas ją ma to nie mam najmniejszej wątpliwości. Ale często bardziej wierzymy obcym ludziom niż sobie samym. </p>","excerpt":"Znasz to uczucie gdy już wiesz czego od życia chcesz, gdy odkrywasz w sobie odwagę by żyć po swojemu w takt wewnętrzego rytmu i nagle, w ułamku sekundy wszystko co wiesz, masz, znasz, co odkryłaś i poznałaś traci znaczenie, a Ty sama znów stajesz się małą dziewczynką z całym ekwipunkiem jaki ze sobą małe dziewczynki…"}}}},"pageContext":{"slug":"mala-dziewczynka","basePath":"","prev":{"slug":"untitled-entry-2021-05-17-at-18-56-59","publishDate":null},"next":{"slug":"mur-i-karuzela","publishDate":"2021-10-14"}}}}