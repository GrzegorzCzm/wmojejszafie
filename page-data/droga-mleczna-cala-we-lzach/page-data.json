{"componentChunkName":"component---src-templates-post-js","path":"/droga-mleczna-cala-we-lzach/","result":{"data":{"contentfulPost":{"id":"c4f0145a-4a9b-5224-b9f1-01b0294907c2","title":"droga mleczna cała we łzach","slug":"droga-mleczna-cala-we-lzach","metaDescription":null,"publishDate":null,"publishDateISO":null,"tags":null,"heroImage":null,"body":{"id":"e5d73963-0c8e-575f-85a2-518aedf5ced3","childMarkdownRemark":{"id":"a2436fda-d202-58c3-97fc-19aea0d147ff","timeToRead":9,"html":"<p>Czekałam, czekałam, czekałam. Nieco ponad 8 miesięcy czekałam na mój malutki, wyśniony cud. Cały mój świat zamknięty w maleńkim ciałku, które w sposób absurdalny znikało w czeluści pieknych ubranek o rozmiarze 56... Czterdzieści dziewięć centymetrów nowego życia. Mój synek przyszedł na świat w połowie lipca. Pamiętam, że było bardzo słonecznie. Ale mały spryciarz wyczekał momentu by powitać świat w ostatnich promieniach zachodzacego słońca, o 21.10. O 21.10 świat stanął na głowie i przez długi, długi czas wirował. A ja zaczęłam, choć wtedy jeszcze nie wiedziałam o tym, moją najwiekszą życiową bitwę, bitwę o drogę mleczną. </p>\n<p>Było dla mnie czymś normalnym i naturalnym, że będę karmiła piersią. Oczywiście jako nadgorliwa mama zaopatrzymał się w smoczek i maleńką butelkę. W sumie nie umiem przypomniec sobie co mną motywowało, bo mleka modyfikowanego mój plan zakupowy nie przewidywał. </p>\n<p>Pierwsze chwile z synkiem, kontakt skóra do skóry, pierwsze próby przystawienia do piersi. Synek instynktownie znalazł źródło życiodajnego płynu. Był malutki, jego ciałko szybko się wychładzało, zbyt szybko. Wszak początek trzydziestego siódmego tydognia ciąży to troszkę za szybko, by witac świat z drugiej strony brzucha. Nie zrozum mnie źle, zdaję sobie sprawę, że mój synek miał szczęście być w ciepłym maminym brzuchu aż 37 tygodni, wiem, że na świat przychodza dzieci znacznie wcześniej i walczą o życiem. Wiem, ja to wszystko wiem. Co wcale nie powowduje, że było mi jakoś super łatwiej \"oddać\" moje dziecko na prawie całą noc do dyżurki położnych, by w ciepłym inkubatorze rozgrzało się jego ciałko. </p>\n<p>Czwarta rano. Płacz słychac było z końca korytarza! Oto nadjeża mój cudowny maleńki chłopiec. Tuliłam go mocno, przytawiałam co chwilę do piersi. Po kilku godzinach, jedna z połozych \"fachowym\" okiem oceniła że sutki są wklęsłe, dziecko nie da rady jeść. Konieczne będą silikonowe nakładki... W ułamku sekundy wybrałam numer do męża, poinstruowałam gdzie i co ma kupić, by na-ten-tychmiast przywiózł zestaw ratunkowy - silikonowe nakładki do karmienia. </p>\n<p>Szło nam różnie. W szpitalu spędziliśmy sześć dni. Usłyszałam o sobie i swoim pragnieniu karmienia piersią wiele szkodliwych i bolesnych opinii. \"Przeciez pewnie nawet mleka w tych piersiach nie ma, pani taka chuda, pewnie wegetarianka co?\" - szybka próba - \"a, jednak coś tam jest\". Maluch zaczął \"spadać\" na wadze, znikał w oczach, a jego skóra z każdą chwilą robiła się bardziej żółta. Nie było na co czekać! Laktator w dłoń i pompujemy. 7-5-3, nie 3-5-7? Matko jak to było, jak się pracuje laktatorem?! Walczyłam o kazdą kroplę, każde 15 mililitrów złotego płynu życia. \"Pani mu da modyfikowane. Spadek masy ciała przekroczył już 10%, nie ma na co czekać\". No i dałam, z wielkim bólem, ale dałam. To był mój pierwszy malutki koniec świata. Ale tematu laktatora nie odpuściłam. Odciągałam kiedy mogłam i ile mogłam. Wrocilismy do domu.</p>\n<p>Karmienie \"jakoś\" szło. Szybko okazało się, że jakoś niewiele ma wspólnego z jakością. Wyszliśmy do domu w czwartek, po weekendzie w poniedziałek była już u nas położna. Od razu zaczęło się z grubej rury - \"pani musi uważac co je! O nie, tylko nie pomidory! Uważać na owoce, nabiał hm... no różnie mówią... Nie nie, tego pani nie je, to wykreśla z jadłospisu...\" Byłam wyczerpana i głodna! W nocy maluch zaczał brudzić znacznie częściej pieluszki. Moje dziesięciodniowe doświadczenie matki mówiło mi, że coś jest nie tak. Rano był ospały, niechętnie chwytał pierś... Szybka akcja - telefon do pediatry, i trzydzieści minut później byliśmy już w przychodni. A po kwadransie ze złami w oczach opuszczałam jej mury ze skierowaniem dla noworodka do szpitala.\nŻółtaczka wróciła! \"Pani da butle z modyfikowanym, bo widzi pani co się z dzieckiem dzieje na piersi!\". Szok! Czy to możliwe, że zaszkodziłam swojemu dziecku?! Kilka kwadransów później padła diagnoza - rotawirus. W szpitalu w którym rodziłam na dwa dni przed opuszczeniem jego murów, rozszalała się popularna \"jelitówka\". Nikt nie poinformował o tym. Wystarczyło dorzucić na odchodne prosze obserwowac dziecko. Jest kilka przypadków... Cokolwiek. We wtorek gdy chcieliśmy sie dostac na oddział (noworodek gdy zaistnieje potrzeba hospitalizacji powinien trafić na oddział połozniczy szpitala, w którym się rodziło) okazało sie że jest on zamknięty z powodu rotawirusa i przekierowano nas do innego szpitala. A więc nie moje mleko mu zaszkodziło. To wirus. W szpitalu jeszcze kilka razy usłyszałam że karmienie dziecka piersią to nie jest dobre rozwiązanie, bo nie jestem w stanie kontrolowac ile ono zjada. A jesli chcemy przyrostu masy to musi zjadac konkretną ilość. Odciągałam mleko dniem i nocą. Nie zawsze udawało się uzbierać ilośc potrzebną na kolejne karmienie - wtedy musiałam podawać mleko modyfikowane. W szpitalu trzeba było zaznaczac na kartce kiedy i ile dziecko zjadło, ile zabrudziło pieluszek. Ile ja się nasłuchałam od ordynatora, że moje dziecko \"nie może jeść 30mililitrów mleka co dwie godziny! Powinno zjadać więcej ale rzadziej\". \"Tylko, że panie doktorze jemu więcej w 2500gramowym ciałku zwyczajnie na jeden raz sie nie mieści!\". \"No jak tak go pani nauczy, to bedzie pani latała z butelką co dwie godziny! Jeszcze wspomni pani moje słowa\". Tadam! Właśnie wspominam, jako bzdurę roku! Owszem są \"normy\" ile mililitrów mleka wypija noworodek w poszczególnych dniach czy tygodniach życia ale... matko kochana! Noworodek to człowiek nie maszyna. Nie ma dwóch takich samych dzieci, kazde może miec nieco inne potrzeby choćby żywieniowe. I dla mnie logicznym jest że pojemność żołądka 4kg bobasa nieco się różni od pojemności żołądka 2,5kilogramowej wagi motylkowej.</p>\n<p>Wróciłam do domu z nawykiem zapisywania godzin i ilości spozywanego mleka oraz liczeniem zabrudzonych pieluch, a także cowieczornym wazeniem malucha. Szybko okazało się, że stres, niewyspanie, ciągły strach przed kolejną ewentualną wizyta w szpitalu powodowały, że nie byłam w stanie odciągać potrzebnej ilości mleka na każde karmienie. I wtedy nastapił mój drugi mały koniec świata - trzeba kupić mleko modyfikowane. Nienawidziałam się za to. Co ze mnie za matka, jesli nie potrafię odciągnąć wystarczającej ilości mleka dla własnego dziecka. Więc moja codziennie wypełniania tabelka wzbogaciła się o kolejną rubrykę - \"moje mleko\"/mleko modyfikowane. Nerwy sięgały zenitu gdy ilośc modyfikowanego niebezpiecznie zbliżała się do liści mojego mleka. A dzień kończyłam z satysfakcją gdy ilościowo maluch wypijał więcej mojego niż modyfikowanego. Trafiłam w internecie na informacje że najlpeiej udac się do doradcy laktacyjnego, najlepiej CDL... Czym jest to CDL, było dla mnie wielką tajemnicą. Ale wirtualny swiat szybko pomógł mi rozwiązać zagadkę. Trafiłam na doradcę, szybkie umówienie na wizytę. Doradczyni zjawiła się u nas z nareczem rad, wskazówek. Wytłumaczyła że syn ma trudnośc z ssaniem piersi bo... ma maleńką twarz, nie ma wystarczającej siły by ssać, policzki nie mają tkanki tłuszczowej, podczas karmienia nalezy uszczelniać mu je, przytrzymując w okreslony sposób. I usłyszałam, że nauczy się ssać, tylko musi nabrac sił i masy. Czekałam na ten cud całych 6 tygodni. Bardzo trudnych 6 tygodni odciągania mleka 6-8 razy w ciągu dnia i 2 w nocy. Nocne odciąganie było najgorsze. Zasypiałam przy laktatorze z wycieńczenia. Butelka wysuwała mi się z rąk a ja budziłam się z płaczem czując mokrą plamę po mleku na koszuli, pościeli, łóżku. Gdy wracam do tych chwil pamięcią znów mam łzy w oczach. Już dobrze, poradziłaś sobie, przetrwałaś. Po sześciu tygodniach moje dziecko zaczęło ssac pierś z sylikonową nakładką. </p>\n<p>Ale zanim sie to stało... odwiedziła mnie jeszcze raz pani połozna. Zapytała o to, w jaki sposób karmię. Gdy powiedziałam że kpi, że odciągam mleko, przerwóciła oczami. \"A ile pani tego mleka odciąga?\". Ja uradowana mówię, że tak podczas jednej sesji z 30 mililitrów daję radę. \"Trzydzieści mililitrów?! Oj to długo pani tak laktacji nie utrzyma, no ale niech pani próbuje, skoro taka pani zdeterminowana\". Tego dnia nastapił mój trzeci mały koniec swiata - nie udało mi sie już odciągnąć ani kropli. Siadałam do laktatora i płakałam rzewnymi łzami a mąż w głębokim smutku i niepokoju o mnie po cichu szedł do kuchni, przygotowywał mieszankę mleka modyfikowanego i karmił naszego okruszka. Nastepnego dnia rano odciągnełam 90mililitrów mleka za jadnym razem! DZIEWIĘĆDZIESIĄT!!! No to ja ci babo pokażę, jak sie rozkręca laktację. Dotarło do mnie, że jedynym co blokuje moje piersi i wypływ mleka jest... stres i moja głowa! Po 6 tygodniach syn zaczął ssać pierś - niestety przez silikonowe nakładki. </p>\n<p>Tak, o nakładkach tez się nasłuchałam, tym razem od pani neurolog - \"Wymysły z tymi nakładkami. Dałaby pani dziecku normalnie pierś a nie przez silikon\". Ale on bez silikonu nie chciał, nie umiał, zwyczajnie nie jadł! A jeść musiał! </p>\n<p>Dni mijały, maluch ssał pierś, ale coraz częściej karmienie mnie bolało. Ból zaczął stawać się nieznośny. W 13 tygodniu życia synek odkrył, że nie potrzebuje silikonowej nakładki by jeść. Alleluja! Tyle na to czekałam. Rozstałam się z nakładkami ale ból zaczął gościć u mnie już codziennie. Wieczorne i nocne karmienia były najgorsze. Znów wizyta u doradcy. \"Dziecko się spina, trzeba je do karmienia układać tak by miało zgięte nóżki, rączki,głowka była pochylona w kierunku klatki piersiowej dziecka\". \"A czy wędzidełka są ok?\". \"Tak, są. Dolne troszkę jakby sktócone ale wyćwiczy się, a górne hm... najwyżej założycie mu aparat na zęby stałe i bedzie dobrze\". No i wędzidełko mojego syna wyćwiczyło się... A może piersi były zywym dowodem walki którą toczył o kolejny łyk mleka. Bolało gdy karmiłam, bolało nawet wtedy gdy tego nie robiłam. Ból przeszywał mnie w najmniej spodziewanym momencie. Takie uczucie jakby ktoś raził mnie prądem od obojczyków, przez całą klatkę piersiową po sam pępek. To był prawdziwy koszmar. Marzyłam by odstawić dziecko od piersi, a mimo to karmiłam dalej. </p>\n<p>Cztery miesiące od rozpoczecia przygody z karmieniem spotkał mnie czwarty mały koniec świata - pierwszy zastój w piersi. Nagle poczułam jak z minuty na minute pod palcem, w górnej części piersi rośnie mi \"guzek\". Byłam przerażona. Nie zorientowałam się w pierwszej chwili, że to zastój. Walczyłam całą noc, przystawianie do piersi, delikatne masowanie, okłady z kapusty, rozgrzewanie piersi przed karmieniem. Wtedy w głowie znów zaczęła krażyć myśl, że chyba nie wszystko jest w porządku z tym moim karmieniem, coś musi być nie tak. Karmienie to naturalny proces, nie powinien az tak boleć. Może troche na początku ale mijały miesiące i zamiast lepiej było tylko gorzej.</p>\n<p>Póżniej sprawy potoczyły się błyskawicznie. Wizyta u neurologopedy - dziecko nie ssie piersi, ono ją kąsa bo tylko na tyle pozwala mu nieruchomy język i nieruchoma górna warga. Skierowanie do chirurga. Wędziedłko 4 stopnia. Język nieruchomy, żuchwa cofnięta i nie rośnie prawidłowo. Górna warga tak mocno \"uwięziona\" przez wędzidełko, że wywinięcie jej graniczyło z cudem, nawet po jego podcięciu. Nastały trudne czasy. Syn dwa razy miał podcinane dolne wedzidełko, masowalismy buzię jak szaleni co 2 godziny dniem i nocą (inaczej pojawiały się zrosty). Skrócone wędzidełka powodowały nie tylko trudności w karniemiu piersią ale i w rozwoju ruchowym synka - nieruchome obrecze barkowe, ciałko centralnie spięte, mimo rehabilitacji rozwój ruchowy stał w miejscu. Po podcięciu wedzidełke (syn miał wtedy cztery i pół miesiąca za pierwszym razem i pięc miesięcy z małym hakiem za drugim razem) motoryka duża wystrzeliła jak z procy. Dokładnie w dniu ukończenia 7 miesięcy samodzielnie usiadł i podjał próbę wstawania. Zaczął biegac w wieku 10 miesięcy. </p>\n<p>Jesli myslisz, że teraz, po dwukrotnym podcięciu wedzidełek i 8 tygodniach ciagłym masaży i płaczu było już z górki to nie, nie było. W piersiach notorycznie tworzyły się zastoje. Jeden się rozchodził rano, wieczorem powstawał nastepny i tak w kółko. Ból, ból, ból. A ja mimo tego bólu karmiłam nadal. Ile moje dziecko wyssało z moim mlekiem kortyzolu? Nawet nie chcę sie nad tym zastanawiać. Najważniejsze było karmienie. Bo wiedziałam że mole mleko to najlepsze co moge mu dać, nie najlepsze dla mnie, ale najlepsze dla niego. Ze skutkami niesłuchania swojego ciała misiałam zmierzyć sie później. Ale to już osobna historia. Podsumowac ją jedynie mogę banalanie. Ból jest sygnałem płynącym z  organizmu. Zbyt długie bagatelizowanie go, potrafi wyrządzić wiele szkody. </p>\n<p>Karmiłam syna przez 12 miesięcy. Dokładnie w dzień jego pierwszych urodzin nakarmiałam go piersią po raz ostatni. Byłam gotowa, o dziwo ono także. Dziś już wiem, że dla kobiety-matki nie ma gór których nie byłaby wstanie przenieśc dla własnego dziecka. Uporałam się z traumą naszej drogi mlecznej i z usmiechem spoglądam na zdjęcia, na których karmię moje dziecko. Ale w macierzyństwie to właśnie droga mleczna była dla mnie najtrudniejszą ale i najcenniejszą lekcją życia. Czasem, tylko czasem przechodzi mi przez myśl pytanie jak mogłaby potoczyc sie moja droga mleczna gdybym od początku trafiła na odpowiednich fachowców? Oczywiście pytanie samo w sobie nie ma juz wiekszego sensu. Wydarzyło się. Czasu nie cofnę. Ale moge powiedzieć o tym głośno - Matko szukaj pomocy gdy jej potrzebujesz! lub gdy chociaz cień watpliwości przechodzi Ci przez głowę. Szukaj, pytaj, nie daj się zbyć!</p>\n<p>W nas kobietach drzemie niezwykła moc i energia. Ale byłabym kłamczuchą gdybym napoisała że same możemy wszystko. Bo u mnie niezbędnym okazało się wsparcie męża. Był auniołem naszej mlecznej drogi. Syn nawet nie ma pojęcia że po części swoim zaangażowaniem, wsparciem, ciepłem, cierpliwością i pomocną dłonią jego wykarmił go tatuś, mimo że mleko wypływało z moich piersi. I tego Ci życzę, ogromu wsparcia najbliższych. A jesli nie potrafisz go uzyskać, otrzymać, znaleźć pisz do mnie śmiało, o kazdej porze dnia i nocy. Obiecałam sobie że zadna kobieta która stanie na mojej drodze nie bedzie musiała przechodzić tego trudu w samotności, w lęku, strachu, wstydzie. </p>\n<p>Gdy opowiadam czasem o tym jak wyglądała moja przygoda z kp kobiety reagują podziwem. Nie chcę być podziwiana - bo w niejednym momencie drogi kontynuowanie kp graniczyło u mnie z brawurą a nawet chwilami głupotą. Ale nie chcę sobie także umniejszać. Przeszłam tę trudną drogę nie po to, by mnie ktoś podziwiał ale po to bym mogła wiedzę i zdobyte doświadczenie przekuć w realną pomoc kobietom na początku ich drogi mlecznej. Nie jestem doradcą laktacyjnym, pediatrą, połozną, czy logopedą. Jestem kobietą która stoczyła walkę o droge mleczną i mam w sobie ogorm empatii i emocjonalnego wsparcia gotowego otulić nie jedno zapłakane matczyne serce! </p>\n<p>I może teraz zabrzmi to absurdalnie, banalnie, nie na miejscu ale ... na pierwszym miejscu zawsze powinien być pełny, najedzony brzuch maleństwa. Dziecko w pierwszej kolejności musi być najedzone. Na drugim miejscu dopiero jest kwestia tego w jaki sposób jest karmione. Tak, na drugim. </p>\n<p>I najwazniejsza rada - jesli coś cię niepokoi drąż! szukaj, dopytuj, dobijaj się. Zamkną przed tobą drzwi wejdz oknem. Okna brak to przez komin. Na każdej szkole rodzenia powinno byc spotkanie z CDL. Nie wystarczy powiedzieć matce że kp jest naturalne, nie ma co sie stresować, samo przyjdzie. Nie wszystkim mamom i nie wszystkim dzieciom samo przychodzi. Ale sa specjaliści, którzy są w stanie pomóc, pokierować, wyjaśnić. </p>","excerpt":"Czekałam, czekałam, czekałam. Nieco ponad 8 miesięcy czekałam na mój malutki, wyśniony cud. Cały mój świat zamknięty w maleńkim ciałku, które w sposób absurdalny znikało w czeluści pieknych ubranek o rozmiarze 56... Czterdzieści dziewięć centymetrów nowego życia. Mój synek przyszedł na świat w połowie lipca. Pamiętam…"}}}},"pageContext":{"slug":"droga-mleczna-cala-we-lzach","basePath":"","prev":{"slug":"untitled-entry-2021-07-23-at-19-26-17","publishDate":null},"next":{"slug":"untitled-entry-2021-05-17-at-18-56-59","publishDate":null}}}}